\documentclass[]{article}
\usepackage[T1]{fontenc}
\usepackage[utf8]{inputenc}
\usepackage[magyar]{babel}
\usepackage{csquotes}
\setquotestyle[quotes]{austrian}
\title{Madách Imre: Az ember tragédiája}
\author{Horváth Dávid}
\linespread{1.3}
\begin{document}
	
	\maketitle
	
	Madách Imre Az ember tragédiája című műve egyik nemzeti drámánk a Bánk bán mellett. Míg a Bánk bán az idegen zsarnokkal való szembehelyezkedésről szól, addig Az ember tragédiája általános filozófiai kérdéseket vet fel, válaszokat kevésbé ad, így ez egy gondolkodtató mű. Ilyen kérdések többek között:
	\begin{itemize}
		\item Mi az emberi létezés értelme?
		\item Létezik-e szabad akarat?
		\item Van fejlődés?
		\item Mi az eszmék szerepe?
	\end{itemize}
	
	A mű az emberiség történetén vonul végig, azt 15 színre osztva. Az 1. 3 szín un. bibliai színek, ezek a 15-el keretet alkotnak.
	\begin{itemize}
		\item 1. szín (Menny):\\
			A mennyben játszódik, amikor az Úr befejezte a teremtést:
			\begin{displayquote}
				\enquote{Be van fejezve a nagy mű, igen A gép forog, az alkotó pihen.}
			\end{displayquote}
			Luciferen kívül minden angyal dicséri, és az Úr is elégedett a művel. Azonban nehezményezi, hogy Lucifer nem dicséri:
			\begin{displayquote}
				\enquote{Csak hódolat illet meg, nem bírálat.}
			\end{displayquote}
			Erre ő azzal válaszol, hogy:
			\begin{displayquote}
				\enquote{Nem adhatok mást, csak mi lényegem.}
			\end{displayquote}
			Eléri, hogy az Úr nekiadjon 2 fát, hogy kísértésbe vigye az emberpárt, az Úr azonban biztos abban, hogy ez nem fog sikerülni.
		\item 2. szín (Paradicsom):\\
			Az előző színhez hasonlóan ez a paradicsomban játszódik, amiben Ádámnak és Évának csak 2 fa, a tudás, és az örökélet fája van megtiltva. Lucifer azonban ráveszi őket, hogy ne fogadjanak szót.
		\item 3. szín (Pálmás vidék):\\
			Az Úr úgy bünteti meg az emberpárt, hogy kiűzi őket a paradicsomból, ők azonban tele vannak önbizalommal, és úgy gondolják, nincs szükségük segítségre. Lucifer igyekszik őket elbizonytalanítani:
			\begin{displayquote}
				\enquote{Keserves még egykor e tudásod, \\
			S tudatlanságért fogsz epekedni vissza.}
			\end{displayquote}
			Mivel Ádám szeretné látni a jövőjüket, Lucifer álmot bocsájt rájuk, és megmutatja nekik az emberiség történelmét, azzal a céllal, hogy bebizonyítsa nekik, hogy életük reménytelen harc lesz.
		\item 4. szín (Egyiptom):\\
			Ettől a színtől kezdve a dráma álomban játszódik, emiatt Ádám, Éva, és Lucifer különböző személyek alakjában jelennek meg. Ebben a színben Ádám a fáraó, Éva rabszolgafeleség, Lucifer pedig miniszter. Ettől a színtől kezdve a legtöbb színben megjelenik egy eszme, amit a szerző megvizsgál, hogy boldoggá tette-e az emberiséget, ebben a színben ez a hatalom.
			
			A fáraónak ugyan megvan a hatalma azonban mégsem boldog mivel magányos. Önmaga képtelen észrevenni mások boldogtalanságát, ezt Éva szünteti meg. Ezután felszabadítja a rabszolgákat:
			\begin{displayquote}
				\enquote{Mert megtanítál a jajt hallanom\\
				Ne halljam többé\\
				Ím legyen szabad\\
				A szolganép.}
			\end{displayquote}
			Ettől Lucifer azonban óvja őket, ebben megjelenik Madách Imre népszemlélete:
			\begin{displayquote}
				\enquote{[...] a tömeg\\
				A végzet arra ítélt állata,\\
				Mely minden rendnek malmán húzni fog.\\
				Mert arra van teremtve.}
			\end{displayquote}
			Azaz, a nép minden rendet kiszolgál.
			\begin{displayquote}
				\enquote{[...] Már ma mentsd fel:\\
				Amit te eldobsz, ő meg nem nyeri,\\
				és új urat keres holnap magának.}
			\end{displayquote}
			\begin{displayquote}
				\enquote{[...] Mély tenger a nép: bármi napfény\\
				Sem hatja át tömét; sötét leend az.}
			\end{displayquote}
		\item 5. szín (Athén):\\
			Ennek a színnek az eszméje a demokrácia, ami a nép uralmát jelenti. Ebben a színben Ádám Miltiádész, Éva Miltiádész felesége, Lucifer pedig harcos.
			
			Ebben a színben keserű népszemlélet jelenik meg, mivel a nép visszarántja a sikereseket. A demokrácia működését vizsgálja a szerző, és arra jut, hogy ugyan az ember látszólag szabad, azonban ki van szolgáltatva a demagógoknak. Így a demokrácia eszménye eltorzul:
			\begin{displayquote}
				\enquote{Ha sárba hull a fényes, kicsinyessége,\\
					kárörömmel szemléli a pór [...]}
			\end{displayquote}
		 	Éva szerint a nyomor teszi őket kiszolgáltatottá:
		 	\begin{displayquote}
		 		\enquote{Én e gyáva népet meg nem átkozom\\
		 		Az nem hibás, annak természete\\
	 			Hogy a nyomor szolgává bélyegezze.}
		 	\end{displayquote}
	 	\item 6. szín (Róma):\\
	 		Ez egy eszme nélküli szín, Ádám Sergiolus, Éva Júlia, Lucifer Miló.
	 		
	 		Ebben a színben a szerző a hedonizmust vizsgálja, ami a hétköznapi élvezeteket (érzéki örömök mértéktelen élvezete) jelenti. Ez azonban undort, kielégületlenséget, és csömört hoz maga után. Az emberek vágynak valami után, ami értelmet vinne az életükbe, ekkor jelenik meg testvériség, kereszténység eszméje.
 		\item 7. szín (Konstantinápoly):\\
 			Ennek a színnek az eszméje a testvériség, kereszténység, Ádám Tankrét, Éva Izóra, Lucifer Ádám fegyvernöke.
 			
 			Ádám hazatér a keresztes hadjáratról, azonban a lakosság nem fogadja jól, ugyanis ez a kereszténység legszentebb eszméire cáfol rá. Szeretet, irgalom és megbocsátás helyett vannak keresztes háborúk, hitviták, eretnek-üldözések, és bűnbocsájtó cédulák. Ebben a színben Lucifer véleménye az eszmékről:
 			\begin{displayquote}
 				\enquote{[...] ép a szent tan mindig átkotok\\
 				$\textrm{[...]}$\\
 				Mert addig csűritek, [...]\\
 				Míg őrültség, vagy békó lesz belőle.}
 			\end{displayquote}
 			Azaz nem az eszmékkel van a baj, az ember torzítja el őket. Ebben a színben a szerző az egyén és a történelem viszonyával is foglalkozik. Azaz azzal a kérdéssel, hogy a nagy egyének alakítják-e a történelmet, vagy egy adott korszak termeli ki a nagy egyéniségeket. Lucifer szerint:
 			\begin{displayquote}
 				\enquote{A kor folyam, mely visz, vagy elmerít,\\
 				Uszója, nem vezére az egyén.}
 			\end{displayquote}
 		\item 8. szín (Prága):\\
 			Ez a 6-hoz hasonlóan egy eszme nélküli szín, amelyben Ádám Kepler (csillagász), Éva Borbála (Ádám felesége), Lucifer pedig Ádám segédje.
 			
 			Ebben a színben nagy hangsúlyt kap Ádám és Éva viszonya, mivel Borbála állandóan pénzt követel a férjétől:
 			\begin{displayquote}
 				\enquote{János, nekem szükségem volna pénzre.}
 			\end{displayquote}
 			Emiatt Ádám elaprózza tehetségét, tudását:
 			\begin{displayquote}
 				\enquote{Elárulom tudásomat miattad.}
 			\end{displayquote}
 			Ezenkívül Borbála hűtlen és csapodár is, mivel megcsalja a férjét. Ádám szerint a felesége méreg és méz, szerinte azért vonzza, mert a jó sajátja, a rossz azonban a koré:
 			\begin{displayquote}
 				\enquote{Minő csodás kevercse rossz s nemesnek\\
 				A nő, mérégből s mézből összeszűrve.\\
 				Míg bűne a koré, mely szülte őt.}
 			\end{displayquote}
 			A szín végén Ádám borozgatás közben elalszik, így eljutunk a 9. Párizsi színhez, ami így egy álom az álomban.
		\item 9. szín (Párizs):\\
			3 eszméje van, szabadság, egyenlőség, testvériség, Ádám Danton, Évának két szerepe van, márkinő (francia arisztokrata), illetve forradalmár (pórnő), Lucifer pedig bakó (hóhér). Ez a szín több szempontból is különleges. Mivel álom az álomban, szerkezetileg elkülönül, 3 olyan eszme szerepel benne, amik már korábban is szerepeltek, a szabadság, és az egyenlőség eszméje az egyiptomi, és az athéni színekben, míg a testvériség eszméje a konstantinápolyi színben. Ez a szín abban is különleges, hogy Éva kettős alakban jelenik meg. Ez kifejezi Madách véleményét is a női nemről, hogy egyszerre eszményi szépség, légiesen tiszta teremtés, és alantas, visszataszító nőstény.
			
			Ebben a színben nem érték az emberi élet, ez felveti azt a kérdést, hogy mennyi áldozat engedhető meg egy nagyobb cél elérése érdekében:
			\begin{displayquote}
				\enquote{Ha forr az érc, a rossz salak kihull.\\
				De a nemes rész tisztán megmarad.}
			\end{displayquote}
			Ebben a színben is megjelenik, hogy a hatalom magánnyal egyenlő, így párhuzamot vonhatunk Danton és az egyiptomi fáraó között. Ádám ebből a színből nem ábrándul ki, viszont, az a tény, hogy álmodja azt jelenti, hogy ezek az eszmék nem megvalósíthatóak.
		\item 10. szín (Prága):\\
			Ez a második prágai szín, csak dramaturgiai szerepe van, lehetővé teszi, hogy a párizsi szín álom az álomban lehessen.
		\item 11. szín (London):\\
			Ettől a színtől mindenki a saját alakjában jelenik meg. Ebben a színben azonban Éva egy polgárleányt is alakít. Az eszméje a szabad verseny, ami egyben a tehetség szabad kibontakozását is jelenti.
			
			Ebben a színben Ádám szemlélődő hős, nem alakítója az eseményeknek. Először a Tower torony tetején vannak, később lemennek onnan:
			\begin{displayquote}
				\enquote{leszállunk a zajgó tömegbe}
			\end{displayquote}
			Ezután átlagos emberekbe ütköznek, pl.: virágárus, ékszerárus, munkások, mindenhol a pénzközpontúságot tapasztalják. Ádám látja a szabad verseny következményeit is: a veszteseket, akik a szegények, a nyomorgók, illetve azt is, hogy egyetlen dolog számít, a haszon:
			\begin{displayquote}
				\enquote{Hogyan silányul állattá az ember}
			\end{displayquote}
			Ebben a színben a szerelem nem létezik, Éva szerelme megvásárolható. A szín végén egy haláltánc-jelenetben vesznek részt a kapitalizmus áldozatai, kivéve Éva. Ádám belátja, hogy feleslegesen lelkesedett:
			\begin{displayquote}
				\enquote{Kutyáknak harca ez egy kanc felett.}
			\end{displayquote}
			Az új eszme a közösség és tudomány.
		\item 12. szín (Falanszter):\\
			Ennek a színnek az eszméje a közösség és tudomány. Itt a Fourier-i utópista szocializmus jelenik meg, aminek a lényege, hogy egyenlő emberek kisebb közösségei képezik a társadalom alapját. Ezenkívül mindent a racionalitásnak rendelnek alá, azaz nincsenek érzelmek, nincs művészet, nincs család, nem fontos a szépség, mindig a hasznosság a döntő szempont. Egy aggastyán szerint:
			\begin{displayquote}
				\enquote{Ha a család előítéletét\\
				Éledni hagyjuk, rögtön összedűl\\
				minden vívmánya a szent tudománynak.}
			\end{displayquote}
			Ezek mellett ebben a színben nincs egyéniség, és nincs nemzet. Ettől Ádám megrémül, így elmenekülnek.
		\item 13. szín (Űr):\\
			Ez a szín az űrben játszódik, nincs eszméje, a szerző az élet célját keresi. Ádám szerint:
			\begin{displayquote}
				\enquote{A célt tudom még százszor el nem érem.\\
				Mit sem tesz. A cél voltaképpen mi is?\\
				A cél megszünte a dicső csatának,\\
				A cél halál, az élet küzdelem,\\
				S az ember célja e küzdés maga.}
			\end{displayquote}
			Lucifer felteszi a kérdést, hogy mire valók az eszmék, ha úgyis megbuknak, erre Ádám így válaszol:
			\begin{displayquote}
				\enquote{[...] bármi hitvány\\
				Volt eszmém, akkor mégis lelkesített,\\
				Emelt és így nagy és szent eszme volt\\
				$[...]$\\
				Előre vitte az embernemet}
			\end{displayquote}
		\item 14. szín (Eszkimó):\\
			Ebben a színben a Föld kihűlt, és az emberek állatokká degradálódtak:
			\begin{displayquote}
				\enquote{Sok az eszkimó, kevés a fóka}
			\end{displayquote}
			Ádám kiábrándulva és undorodva ébred fel.
		\item 15. szín (Pálmás vidék):\\
			Ebben a színben a szerző megoldást szeretne találni a predesztináció, azaz az eleve elrendelés/szabad akarat kérdésére. Itt megjelenik az öngyilkosság gondolata is, ettől Éva tartja vissza Ádámot:
			\begin{displayquote}
				\enquote{Anyának érzem, oh Ádám, magam}
			\end{displayquote}
			Erre válaszul Ádám beismeri vereségét:
			\begin{displayquote}
				\enquote{Uram, legyőztél [...]\\
				Nélküled, ellened hiába vívok.}
			\end{displayquote}
			Ezzel Lucifer is vereséget szenved, és az Úr visszafogadja Ádámot kegyeibe. Ádámot azonban nyugtalanítja, az a kérdés, hogy van-e az emberiség történelmében haladás fejlődés, vagy csak újra és újra ismétlődik. Ebben megjelenik Vörösmarty Mihály és Petőfi Sándor közötti ellentét. Ádám rákérdez, hogy ki lesz a segítségére:
			\begin{displayquote}
				\enquote{Hogy megmaradjak a helyes úton.}\\
			\end{displayquote}
			Erre az Úr így válaszol:
			\begin{displayquote}
				\enquote{Karod erős - szíved emelkedett:\\
				Végetlen a tér, mely munkára hív.}
			\end{displayquote}
			Ádámot azonban nyomasztja a látomás:
			\begin{displayquote}
				\enquote{Csak az a vég! Csak azt tudnám feledni!}
			\end{displayquote}
			Az Úr válasza:
			\begin{displayquote}
				\enquote{Mondottam ember: küzdj és bízva bízzál!}
			\end{displayquote}
	\end{itemize} 
\end{document}
